---
title: Änglapunsch
melody: Änglamark
tags: [punsch, swe]
---

Kalla den gudagåva eller himlanektar, vad du vill.
Punschen den gyllene, de gamle oss skänkte.
Vet att så länge som punschen nånsin funnits till,
glädjen den höjde och sorgerna dränkte!

Blunda, och dröm om en blommande sommarnatt.
Svala bersåer där punschen står immig.
Eller en höstdag när Nordan har lekt tafatt.
Varm punsch som ångar och ärtsoppa simmig.

Punschen den älskas ju av alla och envar.
Låt festen börja, låt punschen få flöda.
Skål alla vänner som har nå't i glaset kvar.
Hedra nu minnet av gamle kung Oscars da'r!

Kalla den gudagåva eller himlanektar, vad du vill.
Punschen den gyllene, som får oss att drömma.
Fukta din strupe, låt inte flaskan få stå still.
Skåla för punschen och glasen vi tömma!
